---
comments: true
date: 2008-01-02 12:18:01
layout: blog
slug: quadrantids-meteor-shower-2008
title: ฝนดาวตกควอดแรนต์ 3-4 มกราคม นี้
wordpress_id: 29
categories:
- Life
tags:
- กลุ่มดาวคนเลี้ยงสัตว์
- กลุ่มดาวหมีใหญ่
- ควอดแรนต์
- ดาวดวงแก้ว
- ฝนดาวตก
---

ฝนดาวตกครั้งแรกของปีนี้  มีชื่อว่า **ฝนดาวตกควอดแรนต์ (Quadrantids) ** อยู่ในบริเวณกลุ่มดาวคนเลี้ยงสัตว์  โดยมีอัตราตกสูงสุดใน**เช้าวันที่ 4 มกราคม 2550**  เวลาตั้งแต่**ประมาณตี 2 เป็นต้นไป**  ที่ประมาณ **30 - 90 ดวงต่อชั่วโมง** (ในประเทศไทย)  ก็ถือว่าเยอะอยู่นะครับ  ต้อนรับปีใหม่กันดีเลยล่ะ  สำหรับแสงรบกวนของดวงจันทร์ไม่ค่อยมี  เพราะกว่าดวงจันทร์จะขึ้นก็เกือบๆเช้าแล้วล่ะ  เหมาะเจาะจริงๆ  แต่สำหรับผม คงอดครับ มีสอบ T-T แย่จัง

สำหรับการสังเกตนะครับ  ฝนดาวตกนี้อยู่ในบริเวณกลุ่มดาวคนเลี้ยงสัตว์ ซึ่งถ้าเป็นเวลาประมาณตั้งแต่ตีสองเป็นต้นไป ก็จะอยู่**ทางทิศตะวันออก เฉียงไปทางเหนือนิดๆ**  แต่ผมว่า คงสามารถสังเกตได้ทั่วท้องฟ้าแล้วล่ะครับในเวลานั้น  ถ้าหาไม่เจอะ หากลุ่มดาวใหม่หยี เย้ย! หมีใหญ่ ไว้ก่อนครับ (อ่ะ ชงเองเล่นเอง)  แถวๆนั้นมีดาวสว่างๆอย่าง**ดาวดวงแก้ว (Arcturus)** สังเกตได้ง่ายครับผม



![](http://ciencia.nasa.gov/headlines/images/quadrantids/quadrantids_rad.gif)
รูปภาพจาก http://ciencia.nasa.gov/


เอาล่ะครับ ต้องรีบไปสอบแล้วล่ะ ขอให้มีความสุขกับการดูดาวตกนะครับทุกคน




อ้อ เกือบลืม **สวัสดีปีใหม่ครับผม**
